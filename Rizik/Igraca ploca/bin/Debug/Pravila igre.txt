Igru igraju dva igrača na ploči koja sadrži 14 teritorija. Igrač koji osvoji svih 14 teritorija je pobjednik. Prije početka igre svaki igrač dobije sedam nasumično odabranih teritorija te po pet tenkova na svakom teritoriju. Prvi igrač tada kreće sa svojim potezom, koji se sastoji od dvije faze.
Prva faza je faza pojačanja, u kojoj igrač stavlja dodatne tenkove na ploču, a broj tih tenkova ovisi o broju teritorija kojih ima. Broj tenkova koje igrač dobije kao pojačanje se računa po jednadžbi
BrTenkova = (BrTeritorija / 2) + 1                                               
Druga faza je faza napada, u njoj igrač odabire teritorij s kojeg će napasti i jedan njemu susjedni teritorij kojeg će napasti. Napadač šalje u napad sve tenkove osim jednog koji mora ostati na svom teritoriju, a bitka je gotova onda kada napadač ostane bez tenkova za napad ili branitelj bez tenkova za obranu. Ukoliko je pobijedio napadač, on tada može odabrati koliko tenkova želi poslati na novo osvojeni teritorij. Tada njegov potez završava i kreće potez drugog igrača.  Igrač također može svoj potez završiti i bez da odradi prvu ili drugu fazu.